<!--
Författare: Leander Norberg
Projektnamn: Moment 3
Beskrivning: Praktisk laboration utvecklat i samband med kursen 
Programmering i TypeScript (DT208G ) vid mittuniversitetet, VT2025 
-->

<h2>Om sidan</h2>

<p>Jag heter Leander Norberg och är student vid ­Mittuniversitetet i Sundsvall. Den här webbplatsen är utvecklad i samband med kursen "Programmering i TypeScript”. Webbplatsen är grunden för en laboration med syfte att ge färdigheter inom utveckling av dynamiska, responsiva Angular-baserade applikationer. Laborationen ska även ge insikter inom hur Angular-applikationer konstrueras, hur dess olika komponenter interagerar med varandra och hur CLI-verktyg kan användas för att testköra samt publicera optimerade filer.</p>

<p>För att få en grundläggande uppfattning om hur ett Angular-projekt struktureras och hur själva utvecklingsprocessen går till har jag använt mig av information från föreläsningar via universitetet samt officiell dokumentation om ramverket från Angulars webbsida. Webbforumet StackOverflow och lärplattformen W3Schools har även använts för rådgivning och demonstrationer av praktiska exempel.</p>

<p>Webbplatsen består av en startsida, en “om oss”-sida, en sida för enhetskonvertering samt en sida som beskriver utvecklingsmiljön för projektet. Startsidan innehåller en kort introduktion och en komponent som visar relevanta citat om Angular. Komponenten väljer slumpvist ett av tre olika citat varje gång sidan laddas. Citaten väljs från en array. På så sätt skulle webbplatsen enkelt kunna vidareutvecklas för att till exempel låta en administratör mata in fler citat. Under sidan “Konverterare” kan användaren mata in ett nummer och konvertera mellan celsius och fahrenheit eller meter och fot. Sidan om utvecklingsmiljön innehåller även en bild som visas i det moderna bildfilformatet WebP för att optimera sidans nedladdningstid. Om en användare har en webbläsare som inte stöder WebP finns även bilden sparad i Jpeg. Samtliga undersidor innehåller en separat komponent för navigering som implementerar en navigationsmeny, styrd med Angulars router-modul.</p>

<p>Samtliga delar av projektet har utvecklats med Angular i Visual Studio Code. Grundstrukturen är skriven i HTML, stilmallen i CSS och funktionaliteten i TypeScript. Bilder har redigerats med Adobe Photoshop och konverterats till optimala filformat via Squoosh eller Convertico.</p>

<p>Webbplatsens källkod har versionshanteras med Git och publicerats på GitHub. En slutlig, optimerad version av webbplatsen publicerades även på ­Netlify.</p>

<p>Den främsta slutsatsen jag kan dra av projektet är hur modulärt och smidigt Angular är. Man märker tydligt hur mycket tid man sparar på att slippa bygga upp en grundläggande utvecklingsmiljö eftersom att detta görs automatiskt via Angular. Eftersom att Angular bygger på komponenter blir arbetet mer översiktligt. Det är även mycket behändigt att kunna återanvända komponenter på flera ställen, till exempel för en navigationsmeny.</p>
